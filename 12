হবিগঞ্জের নবীগঞ্জ উপজেলার করগাঁও ইউনিয়ন পরিষদের অবৈধ চেয়ারম্যান ও নিষিদ্ধ আ.লীগের পৌর শাখার সাবেক সাধারণ সম্পাদক নির্মলেন্দু দাশ রানাকে সিলেট নগরীতে নাশকতার চেষ্টাকালে গণপিটুনি দিয়ে পুলিশে সোপর্দ করেছে স্থানীয় ছাত্র-জনতা।

উল্লেখ্য, ২০১৪ সালে আওয়ামী ফ্যাসিবাদের সময়ে জামায়াতে ইসলামীর একটি মিছিলে হামলার অভিযোগে নির্মলেন্দু দাশ রানাকে প্রধান আসামি করে আওয়ামী লীগের আরও ২৬ নেতার বিরুদ্ধে ২০২৪ সালের ১৪ সেপ্টেম্বর নবীগঞ্জ থানায় মামলা দায়ের করেন বাংলাদেশ জামায়াতে ইসলামীর সদর ইউনিয়ন সভাপতি শাহ মো. আলাউদ্দিন। মামলার পর থেকে আত্মগোপনে চলে যান রানা। এছাড়াও সম্প্রতি ঢাকায় বৈষম্যবিরোধী ছাত্র আন্দোলনের সময় ছাত্রদের ওপর হামলার অভিযোগে নির্মলেন্দু দাশ রানার বিরুদ্ধে আরেকটি মামলা দায়ের হয়।
