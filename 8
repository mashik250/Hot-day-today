ইনফরমেশন গ্যাপ, পর্যাপ্ত সচেতনতার অভাব, ভৌগোলিক অবস্থান ও পরিবেশ-প্রতিবেশগত ভিন্নতার কারণে মানুষের চিন্তাশক্তি, রুচিবোধ ও বোঝাপড়াগত পার্থক্য হয়। উদাহরণস্বরূপ জাতীয় কোনো ইস্যুকে ঢাকা বিশ্ববিদ্যালয়ে পড়ুয়া একজন শিক্ষার্থী যেভাবে দেখে এবং জেলা পর্যায়ের কলেজ পড়ুয়া একজন কলেজ শিক্ষার্থী যেভাবে দেখে দু'টোর মাঝে তফাৎ থাকবে।
এটা বাংলাদেশের একটি সাধারণ বাস্তবতা। এ বাস্তবতার বাইরে ছাত্রদল কিংবা শিবিরকর্মী কেউই না। যেমন ধরুন, ঢাবিতে ছাত্রলীগের প্রোগ্রাম হলে থাকা কে না করেছে? কিন্তু ছাত্রলীগের প্রোগ্রামের কোনো একটা ছবি দেখেই গ্রামের ছাত্রদল কর্মীও যেকাউকে লীগের বিশাল নেতা বানিয়ে দিচ্ছে। আবার ঢাবি ক্যাম্পাসে কোনো কাপলের অপ্রীতিকর ছবি ভাইরাল হওয়া বিদ্যমান, দেখা গেলো তা দিয়ে গ্রামগঞ্জে ‘ঢাবি মানেই বুঝি পতিতালয়' এমন ন্যারেটিভ তৈরি করে ফেলা হচ্ছে।
এ ধারারই সিলসিলা ঢাবিতে ছাত্রদল নেতা হত্যার ঘটনায় কোনো এক গ্রামগঞ্জের অখ্যাত কোনো শিবিরকর্মী/সমর্থকের ফেসবুক পোস্ট! আলোচিত একটি পোস্টে যে অশালীন শব্দচয়ন করা হয়েছে তা খুবই নিন্দনীয়। সে যদি শিবিরের রানিং কোনো জনশক্তি হয় তাহলে তদন্ত করে তার পদ বাতিল করা উচিৎ। আবার কালকের সাম্য ভাইয়ের মৃত্যুর ঘটনায় শিবিরকে জড়িয়ে পোস্ট করা ছাত্রদল কর্মী/নেতাকেও ছাত্রদলের ব্যবস্থা নেয়া উচিৎ। 
কিন্তু, অখ্যাত, অপরিচিত এই আইডি গুলো কোন দলকে সার্বিকভাবে রিপ্রেজেন্ট করে না, এটুকুই রাজনৈতিক বোধবুদ্ধি ঢাকা বিশ্ববিদ্যালয়ে পড়ুয়াদের থাকা দরকার । 
আমি এই সম্ভাবনাও উড়িয়ে দিই না যে এগুলা সবগুলোই প্লানড সোস্যাল মিডিয়া এক্টিভিজম যা দিল্লীর ফ্যাসিস্ট গোলামরা বাগছাস, ছাত্রদল & শিবিরকে একে অপরের বিরুদ্ধে ক্ষেপিয়ে তুলছে।
রাজনীতিতে বিরোধিতা থাকবে, সমালোচনা কিংবা ট্রলও থাকবে এইটা স্বাভাবিক, এইখানে ভাষা,শব্দচয়ন কিংবা ইনটেনশন বোঝা জরুরী।
ছাত্রশিবির ঢাবি শাখার সভাপতি, সেক্রেটারিসহ শাখা নেতৃবৃন্দ গতকাল ইনস্ট্যান্ট ছাত্রদল নেতা সাম্য ভাই হ'ত্যার ঘটনায় হাসপাতালে ছুটে গিয়েছেন। বিবৃতি দিয়ে হ'ত্যা'কারীদের বিচার দাবি করেছেন। আমার ফ্রেন্ডলিস্টে থাকা একজন শিবির নেতা কিংবা পরিচিত শিবিরকর্মীকেও দেখিনি এই ঘটনায় কেউ কোনো অযৌক্তিক মন্তব্য করতে। বরং সবাইকে সমব্যথী হতে দেখেছি, বিচার চাইতে দেখেছি। 
এখন শিবিরকে প্রশ্নবিদ্ধ করার জন্য চাইলেই দুই ডিজিট সংখ্যক ফলোয়ার বিশিষ্ট একটি আইডির পোস্টকে খুঁজে বের করতেই পারেন, তারপর চরম ঘৃণাত্মক ও আক্রমনাত্মক ভাষা ব্যবহার করে পুরো একটা বর্গকে হত্যাযোগ্য করার খায়েশ রাখতেই পারেন, হইতে পারে এটাই আপনার রাজনৈতিক আকাঙ্ক্ষা তবে সত্য হচ্ছে এগুলো খুবই নিম্ন রুচিবোধ ও নিচুব্যক্তিত্বের ব্যাপার।
- সংগৃহীত পোস্ট
